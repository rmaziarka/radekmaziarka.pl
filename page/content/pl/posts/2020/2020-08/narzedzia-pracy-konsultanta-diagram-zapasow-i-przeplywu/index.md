---
title: 'Narzędzia pracy konsultanta – Diagram zapasów i przepływów'
url: '/2020/18/21/narzedzia-pracy-konsultanta-diagram-zapasow-i-przeplywow/'
date: Tue, 18 Aug 2020 14:56:35 +0000
draft: true
images: ['images/2020/02/consultancy.jpg']
description: "Artykuł przedstawia diagram zapasów i przepływów - technikę mapowania złożonych systemów."
category: 'Consulting'
tags: ['consulting', 'system thinking']
---

Wszystkie narzędzia zostały zebrane w [Narzędzia pracy konsultanta - podsumowanie](/2020/02/04/narzeasdasddzia-pracy-konsultanta-podsumowanie)

## Diagram zapasów i przepływów
Diagramy zapasów i przepływów (stocks and flows diagrams) to ciekawe narzędzie do wizualizowania połączonych ze sobą mechanizmów i obszarów. Na ich podstawie możemy wyciągać wnioski o tym, w jaki sposób pracują zespoły, działają organizacje czy całe ekosystemy. Zaczynamy dostrzegać skomplikowaną rzeczywistość.

Niestety, przeważnie myślimy w kategoriach liniowych - mamy akcję więc będzie również reakcja. Często wydaje nam się, że wystarczy proste działanie by uzyskać wyniki. Nie widzimy "zestawu naczyń połączonych", który wpływa na ostateczne rezultaty. W takich sytuacjach nasza próba rozwiązania problemu może go jeszcze bardziej skomplikować.

![Diagram systemu motywacji](diagram-systemu-motywacji.jpg)

Diagram zapasów i przepływów składa się z:
- ![](Stos.png) Zapas (stock) - zgromadzona wartość, w danym momencie czasu. Jest zmieniana przez przepływy.
- ![](Przeplyw.png) Przepływ (flow) - zmiana wartości w wybranym zapasie przez dany okres czasu.
- ![](Natezenie-przeplywu.png) Natężenie przepływu (flow rate) - regulacja siły z jaką działa przepływ. Na natężenie mogą wpływać zapasy i inne czynniki zewnętrzne.
- ![](Chmura.png) Chmura (cloud) - źródło lub zakończenie przepływu. Zwykle używane by zademonstrować obszary spoza modelu.
- ![](Link.png) Połączenie (link) - wpływ na siebie poszczególnych elementów diagramu. Często dodaje się do niego +/- by wskazać na rodzaj oddziaływania (wzmacnianie lub osłabianie).

Za pomocą takich diagramów można analizować jak działa system, opisywać obszary naszej pracy, pokazywać wąskie gardła i inne.

W przykładzie wyżej pokazałem (dość ubogi) diagram motywacji w firmie pracującej nad "marszami śmierci", bazując na [zasadach motywacji Pinka](https://www.goodreads.com/book/show/6452796-drive):
- liczba projektów "marsz śmierci" wpływa na ilość czasu poświęcanego na nie w stosunku do całej reszty
- to może początkowo budować motywację zewnętrzną:
	- pieniądze - więcej nadgodzin spędzanych nad tymi projektami
	- relacje - budowanie bliższej więzi z pozostałymi osobami dopychającymi projekt do końca
- niestety w dalszej perspektywie to niszczy motywację wewnętrzną:
	- mistrzostwo - nie mamy czasu się doskonalić, bo wciąż gasimy pożary
	- autonomię - wszystko jest podporządkowane dowiezieniu projektu "marsz śmierci"
- to powoduje, że ludzie początkowo zadowoleni z podstawowych motywatorów, będą uciekać z tego zespołu / organizacji. 

Diagramy zapasów i przepływów pozwalają wizualizować naprawdę złożone koncepty, ukazywać pętle zwrotne, balansujące i wzmacniające, opóźnienia, korekty i wiele innych. Dzięki nim system nad którym pracujemy staje się widoczny, a więc można na temat niego dyskutować i podejmować decyzje.

Więcej na temat diagramów zapasów i przepływów można przeczytać w genialnej książce [Thinking in Systems](https://www.goodreads.com/book/show/3828902-thinking-in-systems) Donatelli Meadows.

## Przykład wykorzystania
Najlepszy mi znany przykład wykorzystania diagramów w praktyce pokazał Sebastian Gębski w swojej prezentacji [Kaizen Driven Development](https://youtu.be/mvGYSMZfWro?t=1337). Przedstawił on w jaki sposób można dokonać analizy rekrutacji developerów Elixira w Warszawie. Na tej podstawie jego zespół zobaczył jakie są ich obecne wąskie gardła i mógł podjąć lepszą decyzję jak usprawnić proces rekrutacyjny.

Dla mnie diagramy zapasów i przepływów pozwolił ukazać dysfuncyjność pewnej organizacji. Zastanawiałem się jak to możliwe, że bardzo dużo pracy jest wkładane w udoskonalanie działania tej organizacji, a długofalowo wszystkie nie przynosiło to zakładanych efektów.

Diagramy pozwoliły zwizualizować ważne aspekty pracy organizacji: klientów, czas projektowy, pieniądze poszczególnych działów oraz ich siłę. Na tej podstawie dało się zauważyć, że mamy dwie siły, które działają przeciwstawnie i ich działania się niwelują. Powodowało to, że żadne działanie w ramach obecnego stanu nie mogło poprawiać sytuacji.

## Dlaczego warto?
Dzięki diagramom zapasów i przepływów łatwiej jest uniknąć płytkiego myślenia w stylu akcja -> reakcja, bo mając zwizualizowaną naszą sytuację widzimy o wiele więcej połączeń. To z kolei daje nam lepsze zrozumienie miejsca w którym się aktualnie znajdujemy i ukazuje problemy, które były przed nami ukryte.
