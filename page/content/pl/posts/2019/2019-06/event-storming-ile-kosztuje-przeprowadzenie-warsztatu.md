---
title: 'Event Storming  - ile kosztuje przeprowadzenie warsztatu?'
url: '/2019/06/15/event-storming-ile-kosztuje-przeprowadzenie-warsztatu/'
date: Sat, 15 Jun 2019 16:49:37 +0000
draft: false
images: ['images/2018/05/eventstorming.logo_.png']
description: "Kilka razy spotkałem się z informacją, że warsztaty Event Stormingowe są drogie w ich przeprowadzaniu. Sprawdźmy, czy tak jest naprawdę!"
category: 'Event Storming'
tags: ['ddd', 'domain driven design', 'event storming']
---

// artykuł napisany razem z [Piotrem Klimcem](https://www.linkedin.com/in/piotr-klimiec-621873b5/) – programistą w firmie Software Mind.

Z Event Stormingiem jest jak z jazdą na rowerze - wymaga praktyki. Można przeczytać mnóstwo fantastycznych artykułów w internecie, obejrzeć pełno prezentacji na YouTube na ten temat, jednak to dopiero praktyka 'zlepia' to wszystko w całość i pozwala tak naprawdę zrozumieć czym jest Event Storming.

Ile zatem kosztuje przeprowadzenie sesji dla średniej wielkości zespołu? Co trzeba mieć a bez czego można się obejść? Jak zoptymalizować koszty, bez utraty jakości?

## Karteczki

Karteczki samoprzylepne (ang: Sticky Notes) czyli fundament naszego warsztatu. Będziemy ich potrzebować dosyć sporo i nie warto oszczędzać na ich ilości. Alberto Brandolini - czyli twórca techniki, dość mocno promuje karteczki marki Post-it.

Jak to mawia klasyk, nie są to tanie rzeczy i koszt pojedynczego bloczku potrafi sięgnąć do 10 PLN. Jest to zdecydowanie zbyt wygórowana cena, która potrafi zabić kiełkującą w głowie chęć przeprowadzenia warsztatu.

Osobiście polecam karteczki dwóch firm, które oferują zdecydowanie tańsze zamienniki.

Pierwsza z nich to marka **OFFICE** (wersja neon). Koszt standardowego bloczka o wymiarach 76x76mm to 2PLN.

[![](/images/2019/06/event-storming-ile-kosztuje-warsztat-1.png)](/images/2019/06/event-storming-ile-kosztuje-warsztat-1.png) 

Różowe karteczki, czyli Hot Spot. Ich jakość jest naprawdę bardzo dobra a cena bardzo niska.

Druga to firma **STICK'N**.

[![](/images/2019/06/event-storming-ile-kosztuje-warsztat-2.png)](/images/2019/06/event-storming-ile-kosztuje-warsztat-2.png) 

Zdarzenia domenowe są koloru pomarańczowego. Cena to około 3PLN. Jakość również bardzo dobra!

Karteczki obu tych firm miałem okazje przetestować podczas wielu warsztatów i mogę je zdecydowanie rekomendować. Naprawdę nie widzę sensu wybierania najdroższych na rynku karteczek, skoro tańsze zamienniki robią robotę a kosztują zdecydowanie mniej. Jest to element, na którym możemy najwięcej zaoszczędzić (bez utraty jakości!)

Gdzie je kupić i ile będzie mi ich potrzebne? Tutaj śmiało mogę polecić sklep internetowy [Office Media](https://b2b.officemedia.com.pl/). Oferują wszystkie kolory i rozmiary karteczek, które będą nam potrzebne do przeprowadzenia warsztatu - a to wszystko w jednym miejscu.

## Ile kupić karteczek? Dużo!

Tak jak pisałem wcześniej **nie warto oszczędzać na ilości**. Uczestnicy warsztatu musza czuć, że materiałów biurowych mamy pod dostatkiem. Jakiekolwiek braki w tym obszarze mogą negatywnie wpłynąć na naszą sesje. Jeżeli widzimy, że czegoś brakuje to w sposób naturalny zaczynamy to oszczędzać - tak działa ludzki mózg.

Te oszczędności mogą prowadzić do 'blokowania' się ludzi przed swobodnym dyskutowaniem o systemie/procesie, który modelujemy. W efekcie rezultat naszej sesji może być niepełny a czasami nawet błędny! Dlatego nie warto sabotować warsztatu i oszczędzać na ilości karteczek. Ta inwestycja na pewno się zwróci!

## Rolka Papieru

Kolejny fundament naszego warsztatu, bez którego nie można się obejść. Podobnie jak w przypadku karteczek opcji mamy kilka.

Możemy zainwestować i zakupić folie elektrostatyczną typu **Easy Flip** ([link](https://www.ceneo.pl/6762149)). Jest ona bardzo łatwa w nałożeniu na ścianę, nie wymaga przyklejania i łatwo ją przesuwać w razie potrzeb. Problemem jest jej cena - około 60PLN netto za rolkę.

Zdecydowanie tańszą alternatywą jest zakup papieru do ploterów.  Cena około 30PLN netto za rolkę.

Może również wykorzystać szary papier wykorzystywany do pakowania przesyłek dostępny na każdej poczcie. Osobiście wolę jednak białe tło.

Ważne aby nie przyklejać karteczke bezpośrednio do ściany. Po pierwsze klej z karteczek może ją pobrudzić. Po drugie po zakończeniu sesji będziemy prawdopodobnie chcieli przenieść powstały model w inne miejsce niż to, gdzie robiliśmy warsztat.

[![](/images/2019/06/event-storming-ile-kosztuje-warsztat-3.jpg)](/images/2019/06/event-storming-ile-kosztuje-warsztat-3.jpg)

Przykład wykorzystania szarej rolki papieru, dostepnej na każdej poczcie. (obrazek pochodzi z [postu](https://medium.com/@springdo/a-facilitators-recipe-for-event-storming-941dcb38db0d) Donala Springa)

## Event Storming starter kit

Poniżej skompletowałem zestaw, kupowany przy stanie braku absolutnie wszystkiego:

 *   10 opakowań pomarańczowych karteczek - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/karteczki-office-products-7676mm-pomaranczowe-100-x00217-9689.html)
 *   4 opakowania różowych karteczek - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/notes-samoprzylepny-stick-360-stopni-76-x-76-mm-100-kartek-rozowy-g1457-11534.html)
 *   1 opakowania zielonych karteczek - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/karteczki-stick-7676mm-zielone-neon-100-g1574-17601.html)
 *   1 opakowanie jasnoróżowych / fioletowych większych karteczek - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/karteczki-stick-76127mm-rozowe-neon-100-g1580-17593.html)
 *   1 opakowanie żółtych większych karteczek - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/karteczki-office-products-76127mm-zolte-100-x10375-17580.html)
 *   1 opakowanie kilkukolorowych małych karteczek - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/karteczki-stick039n-3851mm-4-kolory-neon-12100-x08341-9736.html)
 *   1 opakowanie karteczek w linie - [link](https://b2b.officemedia.com.pl/zeszyty-i-bloki/bloczki-kostki-wklady-papierowe/bloczki/bloczek-samoprzylepny-donau-w-linie-101-x-150-mm-zolty-100-g0168-7517.html)
 *   2 opakowania zakładek - [link](https://b2b.officemedia.com.pl/zeszyty-i-bloki/zakladki-indeksujace/zakladki-indeksujace-459/zakladki-indeksujace-stick-foliowe-45-x-12-mm-mix-kolorow-neonowych-5-x-25-zakladek-g1298-15265.html)
 *   1 taśma malarska - [link](https://b2b.officemedia.com.pl/akcesoria-biurowe/talmy-klejace-i-kleje/talmy-lakierniczne/tasma-maskujaca-30mm50m-x05759-16425.html)
 *   15 markerów cienkopiszących - [link](https://b2b.officemedia.com.pl/artykuly-do-pisania-i-korygowania/markery/foliopisy/foliopis-edding-142m-czarny-h2533-8994.html)
 *   3 markery grubopiszące zmazywalne - [link](https://b2b.officemedia.com.pl/artykuly-do-pisania-i-korygowania/markery/markery-do-tablic-i-flipchartalw/marker-do-tablic-donau-czarny-h0910-10850.html)
 *   1 papier do ploterów - [link](https://b2b.officemedia.com.pl/papier/papiery-specjalistyczne-kalki/papiery-do-kopiarek-wielkoformatowych/papier-do-ploterow-emerson-610-mm-x-50-m-90-g-e2488-11936.html) 

Taśmy malarskiej (oprócz do wydzielania subdomen) użyjemy do przyklejenia papieru do ściany tak by stworzyć nasz warsztat pracy.

[![](/images/2019/06/event-storming-ile-kosztuje-warsztat-4.jpg)](/images/2019/06/event-storming-ile-kosztuje-warsztat-4.jpg) Przygotowywanie miejsca pracy przy użyciu taśmy malarskiej.

Całość zamknie się w około 150 zł netto.

[![](/images/2019/06/event-storming-ile-kosztuje-warsztat-5.jpg)](/images/2019/06/event-storming-ile-kosztuje-warsztat-5.jpg)

Oczywiście to jest wyliczenie skrajnie pesymistyczne – musielibyście nie mieć absolutnie niczego: markerów, karteczek, papieru. W większości przypadków możecie użyć już istniejących u was karteczek, nawet jeśli lekko nagnie to powszechnie obowiązującą nomenklaturę kolorystyczną lub wielkościową. Markery pożyczycie od kolegów albo z recepcji. Taśma papieru może być już dostępna, bo macie akurat dużą drukarkę w firmie.

Najważniejsze to spróbować i wsiąść na ten rower!

Powodzenia na warsztatach!