---
title: 'Narzędzia pracy konsultanta – Diagram zapasów i przepływów'
url: '/2020/18/21/narzedzia-pracy-konsultanta-diagram-zapasow-i-przeplywow/'
date: Tue, 18 Aug 2020 14:56:35 +0000
draft: false
images: ['images/2020/02/consultancy.jpg']
description: "Artykuł przedstawia diagram zapasów i przepływów - technikę mapowania złożonych systemów."
category: 'Consulting'
tags: ['consulting', 'system thinking']
---

Wszystkie narzędzia zostały zebrane w [Narzędzia pracy konsultanta - podsumowanie](/2020/02/04/narzedzia-pracy-konsultanta-podsumowanie)

## Diagram zapasów i przepływów
Diagramy zapasów i przepływów (stocks and flows diagrams) to ciekawe narzędzie do wizualizowania połączonych ze sobą mechanizmów i obszarów. Na ich podstawie możemy wyciągać wnioski o tym w jaki sposób pracują zespoły, działają organizacje czy całe ekosystemy. Zaczynamy dostrzegać skomplikowaną rzeczywistość.

Niestety, przeważnie myślimy w kategoriach liniowych - mamy akcję więc będzie również reakcja.  Często wydaje nam się, że wystarczy proste działanie by uzyskać wyniki. Nie widzimy "zestawu naczyń połączonych", który wpływa na ostateczne rezultaty. W takich sytuacjach nasza próba rozwiązania problemu może go jeszcze bardziej skomplikować.

![Diagram systemu motywacji](diagram-systemu-motywacji.jpg)

Diagram zapasów i przepływów składa się z:
- Zapas (stock): ![](Stos.png) - zakumulowana wartość, w danym momencie czasu. Jest zmieniana przez przepływy.
- Przepływ (flow): ![](Przeplyw.png) - zmiana wartości w wybranym zapasie przez dany okres czasu.
- Natężenie przepływu: (flow rate) ![](Natezenie-przeplywu.png) - regulacja siły z jaką działa przepływ. Na nią mogą wpływać stosy i inne czynniki zewnętrzne.
- Chmura (cloud): ![](Chmura.png) - źródło lub zakończenie przepływu. Zwykle używane by zademonstrować obszary spoza modelu.
- Połączenie (link): ![](Link.png) - wpływ na siebie poszczególnych elementów diagramu. Często dodaje się do niego +/- by wskazać na rodzaj oddziaływania (wzmacnianie lub osłabianie).

Na tej podstawie można analizować jak dany system działa, opisywać obszary naszej pracy, pokazywać wąskie gardła i inne.

W przykładzie wyżej pokazałem (dość ubogi) diagram motywacji w firmie pracującej nad "marszami śmierci", bazując na [zasadach motywacji Pinka](https://www.goodreads.com/book/show/6452796-drive):
- liczba projektów "marsz śmierci" wpływa na ilość czasu poświęcanego na nie w stosunku do całej reszty
- to może początkowo budować motywacje zewnętrzną:
	- pieniądze - więcej nadgodzin spędzanych nad tymi projektami
	- relacje - budowanie bliższej więzi z pozostałymi osobami dopychającymi projekt do końca
- niestety w dalszej perspektywie to niszczy motywacje wewnętrzną:
	- mistrzostwo - nie mamy czasu się doskonalić bo wciąż gasimy pożary
	- autonomię - wszystko jest podytkowane dowiezieniu projektu "marsz śmierci"
- to powoduje, że ludzie początkowo zadowoleni z podstawowych motywatorów, będą uciekać z tego zespołu / organizacji. 

W ten sposób możemy wizualizować naprawdę złożone koncepty, ukazywać pętle zwrotne, balansujące i wzmacniające, opóźnienia, korekty i wiele innych. System nad którym pracujemy staje się widoczny, a więc można na temat niego dyskutować i podejmować decyzje.

Więcej na temat diagramów zapasów i przepływów można przeczytać w genialnej książce [Thinking in Systems](https://www.goodreads.com/book/show/3828902-thinking-in-systems) Donatelli Meadows.

## Przykład wykorzystania
Najlepszy mi znany przykład wykorzystania diagramów w praktyce pokazał Sebastian Gębski w swojej prezentacji [Kaizen Driven Development](https://youtu.be/mvGYSMZfWro?t=1337). Przedstawił on w jaki sposób można dokonać analizy rekrutacji developerów Elixira w Warszawie. Na tej podstawie jego zespół zobaczył  jakie są ich obecne wąskie gardła i mógł podjąć lepszą decyzję jak usprawnić proces rekrutacyjny.

Dla mnie diagramy zapasów i przepływów pozwolił ukazać dysfuncyjność pewnej organizacji. Zastanawiałem się jak to możliwe, że bardzo dużo pracy jest wkładanych by udoskonalać działania danej organizacji. Niestety długofalowo wszystkie te prace nie przynosiły zakładanych efektów.

Diagramy pozwoliły zwizualizować ważne aspekty pracy organizacji: klientów, czas projektowy, pieniądze poszczególnych działów oraz ich siłę. Na tej podstawie dało się zauważyć, że mamy dwie siły, które działają przeciwstawnie i ich działania się niwelują. Powodowało to, że żadne działanie w ramach obecnego stanu nie mogło poprawiać sytuacji.

## Dlaczego warto?
Dzięki diagramom łatwiej jest uniknąć płytkiego myślenia w stylu akcja -> reakcja, bo mając zwizualizowaną naszą sytuację widzimy o wiele więcej połączeń. A to daje nam lepsze zrozumienie miejsca w którym się aktualnie znajdujemy i ukazuje problemy, które były przed nami ukryte.